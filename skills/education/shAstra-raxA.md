+++
title = "शास्त्र-रक्षा"
+++

## माध्वेषु
उत्तरादिमठे पेजावरमठे राघवेन्द्रस्वामिमठे च न्यायसुधा-परीक्षां यय् उत्तरन्ति, तेभ्यः \~४ लक्षान् ददति (२०२५)।  (तथापि प्रायेण न विप्रा दरिद्रा इति कारणेन, कीर्तिः प्रेरयतितराम्। )  
एषु परस्पर-स्मर्धा भवति - "अस्माभिर् अधिकास् सुधापण्डितास् सृज्यन्त" इति, येन पोषकास् स्वपुत्रान् एकत्रान्यत्र वा प्रेषयितुं प्रभाविताः।
किञ्चानया स्पर्धया कदाचित् परीक्षायां शैथिल्यम् भवति‌ ‌। छात्रेष्व् अपि छलम् भवति - साधरणतो ये भागास् सर्वत्र पृच्छ्यन्ते, तान् एवाधीत्योत्तरन्तीति।

तद् वारयितुम् अद्यत्वे पेजावरमठेन "प्रतिपृष्ठम् परीक्षामहय्" इति सांवत्सरिकं दीर्घं परीक्ष्यते (न्यायसुधायां ४००० पृष्ठानि भवन्ति)। 

एवं न्यायामृतस्यापि (न्यायसुधापेक्ष्या लघुतरस्य) परीक्षा भवति। 

## शाङ्करेषु
तॆनाली-परीक्षायां १४ शास्त्र-ग्रन्थाः शिक्ष्यन्ते परीक्ष्यन्ते च।  
तत्-पृष्ठतः शृङ्गेरी-शारदा-मठो वर्तते, तद्-धनिक-भक्ताश् च।  
परीक्षा-पारङ्गतेभ्यः प्रतिमासम् इयद् इति वेतनम् अपि ददति कानिचिद् वर्षाणि यावत्। 

## श्रीवैष्णवेषु
- २०२५-वर्षे स्थितिः - श्रीवैष्णवेषु ५-७ वैव पण्डितास् सन्ति । 
  बहूनां ग्रन्थानाम् अध्ययनपरम्परा नष्टा। वादिनो नोपलभ्यन्त इत्य् उपहसन्ति परे। 
- अहोबिल-मठेन मालोल-विद्वत्-सभा प्रतिवर्षम् आयोज्यते, २०२४ वर्षात् प्रतिमासम् अपि चॆन्नै-समीपे सॆळयूर्-नगरे आयोजितम्। किञ्च, मठाधिपतिभिश् शिक्षणे परीक्षायां चान्यतुल्य-प्रयासो न कृतः। 

