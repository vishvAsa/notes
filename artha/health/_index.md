---
title: +Health
---

## आरोग्यम्
बलाधिष्ठानम् आरोग्यं  
यदर्थोऽयं क्रियाक्रमः।(चरकः)

## साङ्क्रामिकरोगाः
प्रसङ्गाद् गात्रसंस्पर्शान् निश्वासात् सहभोजनात्।  
सहशय्यासनाच् चापि वस्त्रमाल्यानुलेपनात्॥  
कुष्ठं ज्वरश्च शोषश्च नेत्राभिष्यन्द एव च।  
औपसर्गिकरोगाश्च संक्रामन्ति नरान् नरम्॥ ३

## चिकित्सिताचारः
स्निग्ध-वृद्ध-द्विजातीनां  
कथाः शृण्वन् मनःप्रियाः।  
आशावान् व्याधि-मोक्षाय  
क्षिप्रं व्रणमपोहति॥ (वाग्भटः)

भक्त्या मातुः पितुश्चैव गुरूणां पूजनेन च
ब्रह्मचर्येण तपसा सत्येन नियमेन च।
जप-होम-प्रदानेन वेदानां श्रवणेन च
ज्वराद् विमुच्यते शीघ्रं साधूनां दर्शनेन च॥ (चरकः)