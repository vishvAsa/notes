+++
title = "०३ दानकल्पनाप्रकरणम्"

+++
गजेष्व् आरोपितः साधुः शीघ्रपातैर् अधिष्ठितः ।  
यत्र राज तत्र कोशः कोशाधीना हि राजता ॥१९॥
  
प्रत्यग्रे कर्मणि कृते श्लाघमानः कृतादरः ।  
योधेभ्यस् तु ततो दद्यात् को हि दातुर् न युध्यते ॥२०॥
  
दद्यात् प्रहृष्टो नियुतं भराणां राजघातिने ।  
तदर्धं तत्सुतवधे सेनापतिवधे तथा ॥२१॥   
प्रवीराणां तु मुख्यस्य शतं शतगुणं वधे ।  
तदर्धं कुञ्जरवधे प्रदेयं स्यन्दनस्य च ॥२२॥
  
साहस्रो ऽश्ववधः शत्यः पत्तिमुख्यवधः स्मृतः ।  
शिरो विंशतिकं शेषं भोगद्वैगुण्यम् एव च ॥२३॥
  
युग्यं हेम च कुप्यं च यो यज् जयति तस्य तत् ।  
दद्याद् वस्त्वनुरूपं वा हृष्टो योधान् प्रहर्षयेत् ॥ २४॥
  