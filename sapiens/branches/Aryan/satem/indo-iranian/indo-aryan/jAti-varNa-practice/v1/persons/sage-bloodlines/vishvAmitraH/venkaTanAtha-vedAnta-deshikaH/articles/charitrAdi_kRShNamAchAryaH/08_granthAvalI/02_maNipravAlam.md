+++
title = "०२ मणिप्रवालम्"

+++
अथ संस्कृत-द्रमिड-भाषा-सम्मेलन-रूप-मणिप्रवाल-भाषामया रहस्यनाम्ना प्रथिता ग्रन्थाः - 

## ६१. रहस्यत्रयसारः
अत्र श्री-वैष्णव-सम्प्रदाय-सिद्धा विशिष्टाद्वैत-प्रतितन्त्र-सिद्धान्त-भूताश्  
चानेके विषयाः प्रतिपाद्यन्ते ।  
मूल-मन्त्र--द्वय--चरम-श्लोकाख्य--मन्त्र-त्रयस्य विस्तरेण विवरण-रूपतया  
रहस्य-त्रय-सार इत्यस्य नाम प्रथते ।  
अत्र चतुर्भिर् भागैर् विभक्ता द्वात्रिंशद् अधिकारा वर्तन्ते ।  
ते च - 

[[३५]]

१. उपोद्घाताधिकारः,  
२. सारनिष्कर्षाधिकारः,  
३. प्रधानप्रतितन्त्राधिकारः,   
४. अर्थपञ्चकाधिकार,   
५. तत्त्वत्रयचिन्तनाधिकारः,   
६. परदेवतापारमार्थ्याधिकारः,   
७. मुमुक्षुत्वाधिकारः,   
८. अधिकारिविभागाधिकारः,   
९. उपायविभागाधिकारः,   
१०. प्रपत्तियोग्याधिकारः,   
११. परिकरविभागाधिकारः,   
१२. साङ्गप्रपदनाधिकारः,   
१३. कृतकृत्याधिकारः,   
१४. स्वनिष्ठाभिज्ञानाधिकारः,   
१५ उत्तरकृत्याधिकारः,   
१६. पुरुषार्थ-काष्ठाधिकारः,   
१७. शास्त्रीयनियमनाधिकारः,   
१८. अपराधपरिहाराधिकारः,   
१९ स्थानविशेषाधिकारः,   
२०. निर्याणाधिकारः,   
२१ गतिविशेषाधिकारः,   
२२. परिपूर्णब्रह्मानुभवाधिकारः । 

इति प्रथमो भागः । 

२३. सिद्धोपायशोधनाधिकारः,   
२४. साध्योपायशोधनाधिकारः,   
२५. प्रभावव्यवस्थाधिकारः,   
२६. प्रभावरक्षाधिकार 

इति द्वितीयो भागः । 

२७. मूलमन्त्राधिकारः,   
२८. द्वयाधिकारः,   
२९. चरमश्लोकाधिकारः

इति तृतीयो भागः । 

३०. आचार्यकृत्याधिकारः,   
३१. शिष्यकृत्याधिकारः,   
३२. निगमनाधिकारः । 

इति चतुर्थो भागः । 

## ६२. परमतभङ्गः
अत्र चतुर्विंशत्याधिकारैः  
स्व-सिद्धान्त-स्थापन-पूर्वकं  
लौकायतिक, बौद्ध, शाङ्कर, भास्करीय, यादवप्रकाशीय, वैयाकरण, वैशेषिक, नैयायिक, कौमारिल, प्राभाकर, कापिल, योग, पाशुपतादिमतानां  
विस्तरेण निरासः कृतः ।  
अत्र शत-दूषणी--सेश्वर-मीमांसयोर् निर्देशाद्  
अस्य तद्-अनन्तर-कालिकत्वम् अवगम्यते । 

## ६३. गुरुपरम्परा-सारः 
अत्र श्री-वैष्णव-गुरुपरम्परायाः क्रमः,  
प्रतिदिनं तद्-अनुसन्धानावश्यकता,  
तद्-विरचित-ग्रन्थानां नामानीत्यादिकं  
सङ्ग्रहेण निरूप्यते ।  
अयं च ग्रन्थः प्रायेण रहस्यत्रयसारेण सहानुसन्धीयते,  
तथा कोशेषु प्रकाश्यते च ।  
अथापि ततो भिन्न एव ।+++(5)+++ 

## ६४. परमपदसोपानम् 
अत्र ब्रह्मविद्भिर् अधिरोहणीयस्य परमपदस्य प्राप्तिक्रमः कथ्यते ।  
अत्र नव पर्वाणि वर्तन्ते । तानि यथा - 

[[३६]]

१. विवेक-पर्व,   
२. निर्वेदपर्व,   
३. विरक्तिपर्व,   
४. भीतिपर्व,   
५. प्रसादहेतुपर्व,   
६. उत्क्रमणपर्व,   
७. अर्चिरादिमार्गपर्व,   
८. दिव्यदेशप्राप्तिपर्व,   
९. मोक्षानुभवपर्वेति । 

## ६५. हस्तिगिरिमाहात्म्यम् 
ब्रह्माण्ड-पुराणोक्त-प्रकारेण  
सत्य-व्रत-क्षेत्रापर-पर्याय--काञ्ची-नगरी-स्थस्य हस्तिगिरेर्  
माहात्म्यं तत्र हिरण्य-गर्भेणाश्वमेध-करणं,  
तत्र भगवतो वरदराजस्याविर्भाव इत्यादिकम् उपवर्णितम् । 

## ६६. स्तेयाविरोधः 
इदन्नामा कश्चन ग्रन्थो  
गुरुणानेन कृत इति पूर्वाचार्यैः परिगण्यते ।  
परं त्व् अधुना **लुप्तः** ।  
श्री-परकालेन भक्ताग्रेसरेणान्येषां धनान्य् आहृत्य  
श्री-रङ्गादि-क्षेत्रेषु भगवद्-आलय-निर्माणादिकं कृतम्  
इत्य् ऐतिह्ये विमन्यमानानाम्  
अयं समाधान-प्रदर्शक इति  
सम्प्रदायावगम्योऽस्य विषयः । 

## ६७-९४. लघुरहस्यानि
अथ लघुरहस्यनाम्ना प्रथिताः सम्प्रदायग्रन्थाः ।  
ते च अमृत-रञ्जनीति अमृतास्वादनीति च  
भागद्वयेन विभिद्य व्यवह्रियन्ते ।  

तत्राद्या यथा -- 

१. सम्प्रदायपरिशुद्धिः,   
२. तत्त्वपदवी,   
३. रहस्यपदवी,   
४. तत्त्वनवनीतम्,   
५. रहस्यनवनीतम्,   
६. तत्त्वमातृका,   
७. रहस्यमातृका,   
८. तत्त्वसन्देशः,   
९. रहस्यसन्देशः,   
१०. रहस्य-सन्देशविवरणम्,   
११. तत्त्वरत्नावली,   
१२. तत्त्वरत्नावली विषयसङ्ग्रहः,   
१३. रहस्यरत्नावली,   
१४. रहस्यरत्नावलीहृदयम्,   
१५. तत्त्वत्रयचुलकम्,   
१६. रहस्यत्रयचुलकम्,   
१७. सारदीप 

इत्य् आहत्य १७ रहस्यानि । 

द्वितीया यथा

१. सारसारः,   
२. अभयप्रदानसारः,   
३. तत्त्वशिखामणिः (लुप्तः),   
४. रहस्यशिखामणिः,   
५. अञ्जलिवैभवम्,   
६. प्रधानशतकम्,   
७. उपकार-सङ्ग्रहः,   
८. सारसङ्ग्रहः,   
९. मधुरकविहृदयम्,   
१० मुनिवाहनभोगः,   
११ विरोधपरिहार 

इत्य् आहत्य ११ रहस्यानि ।  
एवम् अमृतरञ्जन्य्-अमृतास्वादन्योर् आहत्य २८ रहस्यानि । 

[[३७]]
