+++
title = "सम्पत्तैय्यंगार्यः"
+++
मम जीवन-दीर्घिका॥

## पीठिका  
अद्य मे त्रयष्+++(→त्रि)+++-षष्ठितमो वर्षः ।  
एकोनचत्वारिंशत्-वर्षात्+++(→वर्षेभ्यः)+++ पूर्वं कथम् आसीन् मम मनस्-स्थितिः,  
कथम् आसं, कथं प्रवृद्धा मम वेदान्त-दृष्टिः, कीदृशो मेऽद्य मनः-परिपाको वेदान्त-विषय  
इति तत्-तत्-काल-प्रणीत-कल्प--प्राय-श्लोकास् संगृहीता मम कोशागारात्  
स्वयम् एव प्रकाशयन्तीति  
तान् एव वक्तुं विसृजामि ।  

लक्ष्मी-विषये पञ्चाशद्-उत्तर-द्वि-शत-श्लोक-रूपेण “रक्षक-दैव"म् इति,  
श्रीमद्-रामानुज-विषये सहस्र-संख्याक-श्लोकरूपेण " रामानुज-साहस्री”ति,  
“पातञ्जल-योग-सूत्र-नवीन-व्याख्ये"ति योगविषये  
श्रीमद्-भगवद्-गीतार्थ-निर्णायकः “गीतार्थनिर्णयः” इति च  
प्रत्येकम् अस्ति ममादरानुष्ठान-सूचका ग्रन्थ-विशेषाः ।  

इदम् एवात्र प्रसक्तम् इति मन्ये  
यन् ममाप्य् अयं ग्रन्थो ऽपूर्वः प्रतिभातीति -  
सान्त्वन-कोशागार इति,  
भगवतोऽतीव प्रियोस्मीति  
मम जीवनं सार्थकम् आसीद्, अस्ति चेति,  
एतद्-देहावसाने ऽवश्यं मोक्षं प्राप्नुयाम् इति च विश्वासम् उद्दीपयति ।  

नाहं बहुश्रुतः ।  
यत् किंचिज् जानामि तत्सर्वं लिखित्वा  
तान् ग्रन्थान् रक्षन्न् अस्मि ।  
त्रिंशद्-अधिका ग्रन्थास् सन्ति ममांतिके ।  
न कोऽप्य् अद्यापि मुद्रापितः काञ्चन-सङ्कोचात् ।  
भगवद्-अनुग्रहं प्रतीक्षन्न्+++(→प्रतीक्षमाणः)+++ अस्मि  
तान् मुद्रापयितुम् ।  
विश्वासोऽस्ति मम - ते सर्वे मुद्रापिता भवन्तीति ।  
अस्य च ग्रन्थस्य प्रयोजनं तु एतद् एव यत्,  
तत्-तद्-ग्रन्थ-विशेष-गत-भावनास् सर्वाः कथम् आविरभूवन्न् इति ।  
अनेनैव तोषं शान्तिं च वहामि ॥  
5-1-1964  
एस्. सम्पत्तैय्यंगार्यः