+++
title = "पलवेरि-लक्ष्मी-नरसिंहः"
+++

पलवेरि-राजगोपाल-पुत्रः।  
उपविंशतिवर्षाणि पलवेरि ग्रामय् उवास।  

प्रथम-स्तोत्रं तत्पित्रा पाठितम् - कामासिकाष्टकम् इति नृसिंहस्य।  
वृद्धावस्थायाम् अपि गमनागमने तद् एव जपति।  
तत्-पिता तं शालाम् प्रैषयत्,  
किन्तु गृहे ऽपाठयच् छास्त्राणि काव्यानि च - संस्कृतानि द्राविडान्य् अपि।  
गृहे प्राप्ते शाला-पठनं बालस्य निषिद्धम्।  
शाल-शिक्षक-विहित-गृह-कार्यम् अपि  
शालायाम् भोजनवधाव् एक-घण्टात्मके पूरणीयम् बभूव।  
एवं देशिक-प्रबन्धाः, दिव्य-प्रबन्धाश् चापि कण्ठस्थीकृताः।  
ततः ५ महाकाव्यानि, न्यायशास्त्रस्य प्रकरणग्रन्थाः, रहस्यग्रन्थाः, श्रीभाष्यम्, रामायणम् … इत्यादि पाठिताः।  

बालस् तेनात्यन्तम् प्रभावितो ऽसकृत् प्रपत्त्य्-अनुमतिम् अयाचत,  
अन्तत उक्ति-निष्ठया प्रपेदे नारायणे ऽहोबिल-मठेश-सहायः।

ग्रामे शारिरिक-क्रिया नैकाः कृताः -  
काष्ठानां च्छेदनम्, आनयनम्, तण्डुलशोषणम् इत्यादि।  
polytechnic-शाला-गमनाय तत्-पिता सार्धैकरूप्यकम् अपि दातुम् अशक्यः -  
तेन स नित्यं ८ योजनानि द्विचक्रिकया गत्वागच्छति स्म। 

कल्याणपुरम् (बॆङ्गळूरु-नगरम्) आगतस् तत्र सूक्ष्म-वैद्युताभियान्त्रिको (electronic engineer) जातः।  
भारतसेनाप्रयोगाय शस्त्रगत-तन्त्रांशादि निर्ममे (यथा HUD)।  
अल्प-धनेन वर्धितश् चेद् अपि  
स्व-परिश्रमेण सहकार-नगरे भुवं क्रीत्वा गृहं निर्ममे, तत्र च पितरौ ररक्ष। 

स्वीयैर् उपन्यासै रहस्य-त्रय-सारम् प्रापयच् छ्रोतृभ्यः केभ्यश्चन।  
किरीटि-व्याधि(corona)-काले  
दूरवाण्यापि पाठयितुम् अङ्ग्य् अकरोत्।  
ततः श्रीभाष्य-कालक्षेपान् प्रारभत।  
एतेषु समाश्रयण-सम्पन्नान् सन्ध्यावन्दनाचारसहितान् एवाङ्गीकरोति -  
तत्रापि सकृद् वा साक्षात्कृतान्।  
पुनर् ये स्वनगरे वसन्ति  
तैस् साक्षाद् आगमनीयम् इति निबन्धनम्।  
एवम् अस्य उपचत्वारिंशत् च्छात्राः।  
स्वजीवने सम्प्रदायरक्षायै १० पण्डिताः स्रष्टव्या इति तत्-सङ्कल्पः।  
सार्धैक-घण्टाम् पाठयितुं  
२० घण्टानां सिद्धता -  
नाना-ग्रन्थावलोकन-रूपा, सूक्ष्मांश-विशदीकरण-सहिता।  
एतद्-अर्थं ५०-तमे वयसि  
स्थिरशरीरोऽपि स्व-शरीर-स्वास्थ्ये चिन्ताम् आरभत विशिष्य। 

पुत्र-त्रयस्य पिता।  
सौम्यया सु-पत्न्या ऽन्वितः।  

