+++
title = "लक्ष्मी-कुमार-तातार्य-स्तुतिः"
+++

श्रीमते तातदेशिकमहागुरवे नमः ॥  
**श्रीलक्ष्मीकुमारतातदेशिकस्तोत्रम् ॥**

प्रपद्ये ब्रह्म-मीमांसा-  
विचार-विमलाशयम् ।  
लक्ष्मी-कुमार-तातार्य-  
तनयं तातदेशिकम् ॥ १ ॥

लक्ष्मी-कुमार-तातार्य-  
चरणाम्बुजम् आश्रये ।  
यद् एव प्रापकं प्राप्यम्  
अस्माकं परदैवतम् ॥ २ ॥

लक्ष्मीकुमार-तातार्य-  
गुरवे भव्यहेतवे ।  
नमः संसृति-सन्ताप-  
शान्ति-कृत्-स्तनयित्नवे ॥ ३ ॥

लक्ष्मी-कुमारतातार्येत्य्-  
अष्टाक्षर-रतात्मनाम् ।  
विद्यते दुर्लभं किञ्चित्  
त्रिषु लोकेषु न क्वचित् ॥ ४ ॥

धातुः सहस्रायुत-वर्ष-जीवी  
सार्वज्ञ्य-युक्तश् च सहस्र-वक्त्रः ।  
लोके ऽभविष्यद् यदि को ऽपि दैवात्  
कांश्चित् तातार्य-गुणान् अवक्ष्यत् ॥ ५ ॥

तातार्यस्य गुणास् तु वाङ्-मनसयोर् दूराद् दवीयस्तराः,  
तेषाम् एकतम-एक-लेश-[[फणनं|भणनं]] पुंसां समुत्तारकम् ।  
शुद्धोदार-पयः-प्रवाह-दिविषत्-स्रोतोवहायाः पुनः  
पीताम्भः-कणिकापि हन्त पुरुषं सद्यः पुनात्य् एव हि ॥ ६ ॥

क्षोणी-मण्डल-चक्रवर्ति-मकुटी-विन्यस्त-रत्नाङ्कुर-  
श्रेणी-चित्रित-पाद-पद्म-[[युगळ|युगल]]-अचिन्त्यार्थ-चिन्तामणिः ।  
जीयात् पञ्च-मत-प्रकर्षक-कषण-प्रख्यात-तातार्य-राट्-  
पुत्रः पङ्कज-वासिनी-सुत इति श्रीमान् भुवि ख्यातिमान् ॥ ७ ॥

श्रीरङ्गे कुम्भकोणे फणि-पति-शयने वेङ्कटाद्रौ वृषाद्रौ  
सिंहाद्रौ यादवाद्रौ करि-गिरि-[[शिरवरे|शिरोवरे]] च अभिनन्द्य-प्रभावः ।  
श्रीमत्-कर्णाट-भूभृन्-मणि-मकुट-महोमञ्जरी-रञ्जिताङ्घ्रिः  
ताताचार्यो वदान्यो जगति विजयते सार्वभौमो गुरूणाम् ॥ ८ ॥

श्री-सूनुर् मयि संप्रसीदतु गुरुस् तातार्य-विद्वन्-मणिः,  
किं वा दुर्लभम् अस्ति सर्व-भुवने तस्मिन् प्रसन्ने सति ।  
वाग्-देवी वश-वर्तिनी भवति सा कीर्तिः परा जृम्भते,  
सान्निध्ये च यद्-अङ्घ्रि-सेवन-जुषां लक्ष्मीर् विधत्तेतराम् ॥ ९ ॥

नित्यं पूर्ण-कलाधरः कुवलयानन्दं च पद्मोदये  
स्वालोकैः कलयन् सदा द्विज-कुलं सर्वं समुज्जीवयन् ।  
मित्रोल्लासकरः कलङ्क-रहितः सद्भिः सदा सेवितः,  
चित्रं तातय-चन्द्रमा विजयते सर्वज्ञ-चूडामणिः ॥ १० ॥

धर्मो विग्रहवान् सु-पुण्य-महसां को ऽप्य् एष राशिर् महान्,  
श्रौत्राणाम् अधिदैवतं सु-चरित-स्तोमस्य मुख्यास्पदम् ।  
शुद्धान्तः-शुचेः क्षमा-जनन-भूः सत्यस्य मूर्तिः परा,  
तातार्यः स हि मे तनोतु नितरां श्रेयांसि लक्ष्मी-सुतः ॥ ११ ॥

व्यासः साक्षाच् छ्रुतौ, तच्-छिरसि च भगवान् जैमिनिर् जैमिनीये,  
काणादे गौतमो ऽयं, दश-शत-वदनः शब्द-शास्त्रेष्व्-अहीन्द्रः ।  
साक्षात् प्राचेतसो ऽयं पर-कृतिषु, तथा ऽरुन्धतीशः सु-शीले,  
विद्वद्भिः सद्भिर् एवं त्रि-जगति बहुधोल्लिख्यते तातयार्यः ॥ १२ ॥

क्षुण्णं यन् मनसा तद् एव ददते कल्पाह्वयो भूरुहः,  
सा धेनुः, स मणिस्, [[तदे(थेः)ष्टफलदः(दाः)|तथेष्टफलदाः]] सर्वे ऽपि ते याचिताः ।  
दीनेभ्यो ऽर्थनया विनापि मनसो ऽप्य् अत्युन्नता यः श्रियो  
दाता तात-गुरुः, स तस्य तुलनां संप्राप्नुयुस् ते कथम् ॥ १३ ॥

सा देवी जननी समस्त-जगतां लोकोत्तरैर् यैर् गुणैः  
पुत्रं मुख्यतमं निधाय भुवने लक्ष्मीकुमार-अभिधम् ।  
दत्त्वा तद्-गृह एव वत्सलतया अवात्सीत् सदैवेन्दिरा,  
तातार्यस्य हि तादृशस्य तुलनां लोक-त्रये को ऽर्हति ॥ १४ ॥

नित्योदञ्चन्-निरवधि-कृपा-निर्भर-आनन्द-सान्द्रं  
तातार्ये महति पुरुषे तन्वती श्रीः कटाक्षम् ।  
कल्याणानां शतम् अनुदिनं कल्पयन्ती द्विजानां  
पद्मा देवी वरद-रमणी भाति कल्याण-कोट्याम् ॥ १५ ॥

स्वस्ति श्री-करि-शैल-शेखर-विभोः कैङ्कर्य-रूपा भुवि  
ख्याताः स्वर्ण-तुलाश् च राजत-तुलाः कल्याण-कोटीर् अपि ।  
तन्वन् तातय-देशिको विजयते धन्यो यशश्-चन्द्रिका-  
धावल्येन विभूषयन् वसुमतीम् आ-सेतु-हेमाचलम् ॥ १६ ॥

सौवर्णं शिखरं गजाद्रि-शिखरे श्री-पुण्यकोट्याह्वयं  
विष्णोः श्री-निलयं विमानम् अपरं कल्याणकोट्याह्वयम् ।  
चित्र-स्तम्भ-शतावृतं त्रिभुवनाश्चर्यावहं मण्टपं  
दंपत्योर् जगद्-आद्ययोः स विदधे तातार्य-यज्वा मुदे ॥ १७ ॥

तातार्य-कृतं विमानम् अचले नागाह्वये राजते  
देवेशस्य सुतप्त-हाटक-मयं श्री-पुण्यकोट्याह्वयम् ।  
येनार्क-द्युति-भासुरेण स गज-क्ष्माभृत् सदा प्रोज्ज्वलो  
वैरिञ्च-अध्वर-हव्य-वाहन इव प्रद्योतते ऽद्यापि हि ॥ १८ ॥

तातार्य-विनिर्मितं निरुपमं सौवर्णम् अत्य्-उच्छ्रितं  
नित्यानन्दनिकेतनं फणि-गिराव् इन्धे विमानं हरेः ।  
यद्-भासा प्रविलिप्त-भानु-शिखरस् तुङ्गः स शैल-अधिपो  
हेमाद्रिः प्रहसन् स्व-निर्झर-पयः-फेन-च्छलाद् राजते ॥ १९ ॥

तातार्य-निर्मित-विमान-वरेण्य-मूर्धा  
विभ्राजता कनक-सार-परिष्कृतेन ।  
आभाति शेष-गिरिर् एष महान् स साक्षात्  
जाज्वल्यमान-फण-रत्न इव अहि-राजः ॥ २० ॥

वन-शिखरिणि [[सोमच्छन्दर्सचे|सोमच्छन्दसि च]] विमाने  
द्रुत-कनक-विदीप्तं निर्मितं श्री-सुतेन ।  
स खलु विपिन-देशः पाण्ड्य-देश-अन्तरस्थः  
परिहसति कुरून् अप्य् उत्तरान् यस्य भासा ॥ २१ ॥

सोमच्छन्दं विमानं वृष-गिरि-शिखरे सुन्दराख्यस्य विष्णोस्  
तातार्य-प्रक्लृप्तं द्रुत-कनक-मयं दक्षिणस्यां दिशायाम् ।  
उद्वीक्ष्य उद्दाम-तेजा [[अयमुदयम्मुथेत्यब्जिनीबन्धुरित्थे|अयम् उदयम् उदेतीत्य् अब्जिनी-बन्धुर् इत्थं]]  
संमोहात् दिग्-भ्रमं ते कवि-बुध-गुरवः स-गणैः [[स्सर्वमाषुः|सर्वम् आहुः]] ॥ २२ ॥

वाहान् रूप्यैः सुवर्णैः गज-हय-फणिनो वैनतेय-आञ्जनेयौ,  
सौरं चान्द्रं च बिम्बं, मणि-मय-शिबिकान्-दोलिकाम्, हंस-सिंहौ ।  
पीठं बल्यर्पणार्हं मणि-मय-खचितं वार-बाणं किरीटं,  
भूषाः कल्याण-कोटीं घन-तर-कलिकाः पुष्पकं पुण्य-कोटीम् ॥ २३ ॥

ग्रामान् काश्मीर-तुल्यान् द्विरद-पति-मुदे मण्टपान् गोपुराणि,  
प्राकारान् वृक्ष-वाटीः क्रतु-वर-निकरान् उत्सवान् दान-कोटीः ।  
ख्यातं तात-अम्बुधिं श्री-विहरण-सरसीं देवराजार्णवाख्यां,  
वापीर् अन्यान् तटाकान् अकरुत कमलानन्दनस् तातयार्यः ॥ २४ ॥

वापीम् इक्षुरसोदकां रसवतीम् अत्यर्थ-चित्रोज्ज्वलाम्,  
गम्भीरं भुवि तात-सागर इति ख्यातं तटाक-उत्तमम् ।  
श्रीमद्-दन्ति-धराधिपस्य सलिल-क्रीडा-उत्सवायातुलाम्  
विस्तीर्णं रचयांबभूव स गुरुः पद्मालयानन्दनः ॥ २५ ॥

कलयति विबुध-आर्ये तातयार्य-वर्ये  
सपदि घटित-दारान् वर्णिनः स्वर्ण-जालैः ।  
अविरतम् इह काञ्च्यां वीक्ष्य कल्याण-कोटीं  
हनुमति गण-नाथे कम्पते ब्रह्मचर्यम् ॥ २६ ॥

निज-अग्र-भाग-चञ्चलत्-पट-अञ्चल-प्रवल्गित-  
[[प्रवारुप्त|प्रवारिताब्ज]]-कल्पक-द्रुम-अग्र-पुष्प-सेवितः ।  
उपैति यद्-यशस्-सितातपत्र-हेम-दण्डतां  
विहङ्गम-अधिप-ध्वजस् तम् आश्रये रम-आत्मजम् ॥ २७ ॥

सु-हेम-पट्ट-घट्टित-अधर-उत्तर-स्थलोज्ज्वलं  
सुमेरु-कन्दर-उपमं महाभिषेक-मण्टपम् ।  
चकार देवराज-मज्जनोत्सवाय यो मुदा,  
भजे तम् इन्दिरा-आत्मजं गुरु-उत्तमं सतां पतिम् ॥ २८ ॥

तातार्येण विनिर्मितैर् नव-नवैर् अत्य्-अद्भुतैर् उत्सवैर्  
उद्भूताद्भुत-हर्ष-भार-भरितो देव्या सह श्रीपतिः ।  
आस्ते वारण-भूधरे प्रविलसद्-दिव्य-आलय-अलङ्कृते  
नित्यं विस्मृत-दिव्य-लोक-वसतिस् तं तातयार्यं भजे ॥ २९ ॥

[[अन्तर्वर्तितमश्छटादिनमणिर्मोदे सुधांशोर्चुणिलॉकानामरणिस्त पोहूतभुजो विद्वज्जन । एटूरिम्मिडितातदेशिकमणिर्|अन्तर्वर्ति-तमश्-छटा-दिन-मणिर् उदे सुधांशोर् रुचिर् लोकानाम् अरणिस् तपो-हुत-भुजो विद्वज्जन-एटूरि-इम्मिडि-तात-देशिक-मणिर्]] वन्दारु-चिन्तामणिः,  
सत्यानां सरणिर् जयत्य् अतितरां दुर्मार्ग-वृत्तेः सृणिः ॥ ३० ॥

शस्त्रं यस्य कणाद-सूक्ति-निवहः, खेटायते तन्त्र-गीः,  
द्वैताद्वैत-वचः प्रयाति धनुषो रीतिं च वाद-आहवे ।  
श्रीशैलान्वय-सिन्धु-कौस्तुभ-मणिः श्री-सूनु-ताताग्रणीर्  
नित्यं दीव्यति चिन्तित-अर्थ-वरदश् छात्रावलीनां सदा ॥ ३१ ॥

आहूय रक्षणम्, अहेतुक-वत्सलत्वं,  
काङ्क्षाधिकं वितरणं, करुणार्द्र-वीक्षा ।  
दत्तस्य विस्मरणम् इत्य् अनघा गुणौघाः  
लक्ष्मीकुमार-गुरुम् एव हि भूषयन्ति ॥ ३२ ॥

क्व [[काळमेघ|कालमेघ]]-वर्णनं, क्व कर्ण-शील-वर्णनं,  
क्व कल्प-भूरुह-प्रथा, क्व पेशलः [[शिबेस्तवः|शिबिस्तवः]] ।  
क्व [[वाद‌धीचिवासना|वा दधीचि-वासना]] धरातले विराजताम्  
उदारता-गुण-अधिके रमा-कुमार-देशिके ॥ ३३ ॥

मम प्रभुर्, मद्-आश्रयो, मदीयम् इष्ट-दैवतं,  
ममाधिराज्यम् ऐहिकं, महेन्द्र-लोक-नाथता ।  
मदीय-मुक्तिर् अप्य् असौ, मदीय-देशिको ऽप्य् असौ,  
रमा-कुमार-देशिकः समाः शतं स वर्धताम् ॥ ३४ ॥

कियद् हिरण्यम् उद्धरेत् सुमेरुम् एत्य निर्धनः,  
पयः कियत् पिबेत् पयोधिं [[पिप्रासु|पिपासुश्]] च ।  
तथेन्दिरा-कुमार-तात-सूरि-कीर्ति-सागराद् उदाहरं  
यथा-बलं पृषन्ति पञ्चषाण्य् अहम् ॥ ३५ ॥

रमा-सख-प्रसाद-काङ्क्षिणो बुधा वृथा श्रमान्  
विहाय तात-देशिक-स्तवं पठेत सादरम् ।  
स तेन तोषितः परः पुमान् हि देव-राट्  
स्व-वाञ्छितं पुमर्थ-जातम् आदधीत निश्चितम् ॥ ३६ ॥

अद्वेष-मात्रम् अपि यस्य रमा-कुमारे  
तत्-पादुका-वहन-शीलवतां हि पुंसाम् ।  
दासानुदास-चरमावधि-दास-दास्याद्  
अन्यं न किञ्चिद् अपि मे स्पृहणीयम् अस्ति ॥ ३७ ॥

परिभ्रमित-मन्दर-क्षुभित-दुग्ध-सिन्धूद्भवत्-  
सुधा-कर-कचाकचि-[[ळण|ललन]]-निबद्ध-कौतूहलैः ।  
यशोभिर् अवभासित-त्रि-जगद्-अन्तरालो महान्  
रमा-सुतो गुरु-उत्तमश् चिरम् असौ विजेजीयताम् ॥ ३८ ॥

तस्मै धर्म-स्वरूपाय निर्मल-उदार-कीर्तये ।  
लक्ष्मीकुमार-तातार्य-देशिकाय नमो नमः ॥ ३९ ॥

सन्ततं सर्व-शास्त्राणां व्याख्या-विख्यात-वैभवम् ।  
कुमार-तातयाचार्यं वन्दे तातार्य-नन्दनम् ॥ ४० ॥

**॥ श्रीलक्ष्मीकुमारतातदेशिकस्तोत्रं संपूर्णम् ॥**

श्रीमते लक्ष्मीनन्दन-[[तात्यार्य|तातार्य]]-महागुरवे नमः ॥

> लक्ष्मीनन्दन-तात-देशिक-गुणारामाभिरामोक्तिभिः  
> पद्यैर् हृद्यतमैर् अधः-कृत-सुधा-स्वादैर् वरैर् ईदृशैः ।  
> आतिथ्यं प्रचकार यो ऽखिल-बुध-व्राताय तातार्य-जः  
> श्रीशैलाभिध-तात-देशिक-मणिर् भूयात् स मे भूतये ॥

**समाप्तम्**
