+++
title = "+मानसतरङ्गिणीकृच्-चरित्रम्"
unicode_script = "devanagari"

+++

[मानसतरङ्गिणीकृता](https://manasataramgini.wordpress.com/) लिखितम् अत्र सौकर्याय रक्षितम्।

## स्वभावपरिचयः
- बहुशास्त्रवित् (गणितम्)। वेदः, ज्योतिषम्, गणितम्, साङ्गणक्तन्त्रांशरचनम्, जीवशास्त्रम्, कल्पः, आगमाः, तन्त्रम् (अभिचारः, प्रत्यभिचारश् चापि), पाश्चात्योन्मादाः, (राष्ट्र)नीतिः, इतिहासः (विशिष्य मॊङ्गोलकानाम्, भारतीयानाम्, आर्याणाम् प्राचीनानाम्)। काव्ये व्याकरणे शिक्षायां चाल्पतरा गतिः।
- बहुभाषावित्। संस्कृतम्, महाराट्टीम्, हिन्दीम्, शूलपुरुषभाषाम्, आङ्ग्लिकीं च वेत्ति। 
- म्लेच्छदेशे जीवशास्त्रविज्ञानी प्रशस्तः। 
- स्वभावतो न जल्पकः। किञ्च गम्भीरम् भाषते।
- जामदग्न्यः। वर्मशिवस्यापि कुलम्।
- कुमारेण +इन्द्रेण देवीभिश्चासकृद् रक्षितस् तेषाम् पूजकश् च। आप्तैर् अपि कृतानां देवकर्मणां सत्फलम् भवतीति विश्वसीति। 

### पद्यार्चनम्
- यद्यमरो भवेत् कश्चित् चरेद् भूमौ सनातनः। स भूयान् नापरः कश्चित् स स्याद् भवान् भवान् भवान्॥
- नीतिज्ञोऽसौ जीवशास्त्रे प्रवीणस् तन्त्रे मन्त्रे वेदपाठे ऽपि सिद्धः। धीमत्खे वै भाति तिग्मांशुमित्रो मौड्यं नो द्राक् स्वीयमन्त्रैर् निहन्ति॥

### आङ्ग्लिकया
a certain jAmadagnya vatsa, brilliant author of [mAnasataraMgiNI](http://manasataramgini.wordpress.com/) (\+ some in [HH](https://musingsofhh.wordpress.com), GS_[SV](https://sites.google.com/site/snippetsfromourthroughstreams/home), [AL_SV](https://plus.google.com/u/0/photos/111263101351559985986/album/5430577601505115489/5498099094532821810)), gRhya ritualist, biologist, the hindu anthropologist who has managed to remain outside the influence of the Leukosphere.

{{< figure src="images/MT_word-cloud.png" title="" class="thumbnail">}}


## इतिहासः
- कल्याणपुर्यां जातश् चतुस्सप्ततितमस्य साधारणब्दस्य परिसरे। पुण्यनगर्यां वृद्धः। 
- बाल्ये कुमारानुग्रहेण रक्षितः। पश्चाद् दरेष्व् (अभिचारेष्व् अपि?) इन्द्रेण।
- भ्रातृमान्। किञ्च निःप्रजः। मातुर् आप्तः।
- पिता धीमान् जामितां विना बहु श्रान्तुं प्रभवति स्म। मस्तिष्के गणितं कर्तुम् प्रभवति स्म। अभियान्त्रिकः। Roddham Narasimha इत्यनेन सह किञ्चित् कार्यम् अकरोत्। बालावस्थायां तेन स्पर्धेते स्म बालौ।
- ततो बाल्ये तैत्तिरीय-वेदशिक्षाम् प्रारभत पित्रा सह यत्याश्रमं गत्वा। तदैवापौरुषेयत्वं तिरश् चकार। 
- दशस्व् एव वर्षेषु विज्ञानादौ रुचिप्रचुरताम् प्रादर्शयत्। तत्पित्रा प्रोत्साहितः। "curves known as evolutes, Gauss, Lagrange equations, Laplace transforms" इत्याद्यदर्शयत्। पञ्चनवतितमे वर्षे सङ्गणकम् अप्य् अदापयत्।

